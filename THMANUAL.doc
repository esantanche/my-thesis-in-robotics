/*
Nome file: THMANUAL.DOC
Autore: Emanuele Maria Santanché
Progetto: Thesis
Data inizio: Mar 5'93

###########################################################################
   STRUTTURA DEL PRESENTE MANUALE
###########################################################################

   Questo manuale si riferisce al software di riconscimento dei poliedri
(o meglio dei doppi diedri).
   Verranno descritte in successione le quattro opzioni del menù.
   In generale si da per scontata la conoscenza del contenuto della tesi
(cioe' del testo della tesi di laurea).

###########################################################################

---------------------------------------------------------------------------
   INIZIALIZZAZIONE POLIEDRO IN USO
---------------------------------------------------------------------------

   L' opzione n.ro 1 è necessaria per l' impostazione del poliedro in uso.
Nella funzione C Imposta_poliedro che è quella che viene chiamata quando
si sceglie l' opzione n.ro 1, ci sono tutti i dati che definiscono i due
poliedri che attualmente sono solo due doppi diedri ovvero due poliedri
composti da tre sole facce. La struttura dati usata per rappresentare tali
poliedri è però generale e permette l' inserimento di qualsiasi poliedro.
Scegliendo il poliedro n.ro 1, una variabile globale di nome POLI viene
impostata ad 1, scegliendo il poliedro n.ro 2, viene impostata a 2. Due
variabili globali vengono impostate con tutti i dati identificativi dei
due poliedri. Con l' opzione 1 si inizializzano quindi i due poliedri e si
decide quale dei due sia quello in uso, informazione questa necessaria per
la creazione delle immagini e per gli esperimenti. Quindi eseguire l' opzione
1 prima di fare qualsiasi altra cosa è indispensabile per il corretto
funzionamento del programma.

---------------------------------------------------------------------------
   CREAZIONE E VISUALIZZAZIONE DI IMMAGINI
---------------------------------------------------------------------------

   L' opzione n.ro 2 permette di creare immagini di poliedri esattamente
come si è fatto per i modelli rotondi. Si rimanda al manuale relativo al
software di rilevazione delle discontinuità sui modelli rotondi per i
chiarimenti. Precisamente si veda l' opzione n.ro 11 di suddetto manuale.
Il poliedro di cui calcolare l' immagine non è sceglibile. Esso è già
stato scelto nell' eseguire l' opzione 1.
   L' opzione n.ro 3 permette la visualizzazione delle immagini come già
per i modelli rotondi.

---------------------------------------------------------------------------
   LANCIO DI ESPERIMENTI DI RICONOSCIMENTO
---------------------------------------------------------------------------

   L' opzione n.ro 4 permette il lancio di esperimenti di riconoscimento.
Viene richiesto il numero di iterazioni da compiere e sulle quali valutare
le statistiche. 500 iterazioni richiedono circa una notte. Il poliedro
su cui effettuare le misure è stato scelto con l' opzione 1. Si chiede
anche se si vuole che le iterazioni procedano in modo automatico o se
invece va battuto un tasto ad ogni iterazione per poter vedere i messaggi
che il programma fornisce nel corso dell' esecuzione. Si chiede anche il
nome del file il cui pathname è composto con la macro PATH_REPORT_ERICPO.

*/